msromffi soc1ETAT1s JESU. 301

experimentO, sanctam illo cibo famem explere
statuit , quo Christus ipse pascebatur cum se ani-
marum salute ac lucro ali et refici diceret. ⁴² Ergo
Belgium, ubi centum quadraginta juvenes Angli
excolebantur in Audomarensi Societatis SeminariO,
petit ad sacrarum litterarum comparanda prae-
sidia, sacerdotio initiatur, et patriam revisit. Ibi
declinatis feliciter aliquot periculis, ut ad ea su-
peranda esset novo auctoramento paratior ac for-
tior, ad Societatem se aggregavit. In Belgium
rursus cogitabat, ubi tirocinium religiosae militiae
poneret, cum tribui solitam veteranis militibus
lauream Deus ipsi repraesentavit. Recipiebat se
domum aliquando sub noctem, solitis laboribus
defessus, respicit instare sibi a tergo mulierem
olim catholicam, sed ejurata fide quaestum in-
vestigandis et prodendis Sacerdotibus facere tunc
assuetam. Maturat gradum. Sequitur improba,
vestigiis inhaerenS, et nomine inclamans, Con-
currunt vicini, advolant lictores, qui nusquam
deerant, cumque Sacerdotem esse audirent, in
custodiam abripiunt. Nemo scilicet Sacerdos Ro-
manus innocens , nemo non cruce dignus habeba-
tur. Hanc irrogati supplicii causam illustrissimam

'⁴ Joan. 4.

ingente gaudio Pagius accepit, eoque perductus , .

ubi spectante populo necaretur, se Sacerdotem
clara professus voce , addidit nuper adscriptum in
Societatem JeSU. Statimque dejectus e scalis, sus-
pensus , dissectusque est, tertio Cal. Maias.

