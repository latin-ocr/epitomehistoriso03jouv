HISTORIAE soc1ETAT1s JEsU. 281

, taret humanitas tanta sentiens, gratias ingentes
agit, et comitatem comitate pensat, munerum
autem suorum et capsarum usque conspectum,
negat, licet earum inspiciendarum copiam sibi
fieri praedo nequissimus identidem oraret. Ubi
videt Riccium expugnari blanditiis non posse,
Sibi fas esse renuntiat inspicere advenarum sar-
cinas, nihil ab hominibus ignotis non esse me-
tuendum : monendum Imperatorem, si quid
fraudis aut periculi deprehendatur. Nec plura :
dat lictoribus signum, qui dum sarcinas petu-
lanter aperiunt excutiuntque singula, in Christi
e Cruce pendentis effigiem incidunt. Exclamat
improbus incantamentum id esse longe certissi-
mum, in perniciem Imperatoris comparatum.
Quid enim aliud esse tetram illam cruenti cada-
veris effigiem quam veneficii magicum instru-
mentum? Haec vociferans componit libellum , quo
Europaeum advenam comparati in caput Principis
veneficii convictum affirmabat. Addit alteram
accusationem, ductum 6 chartis quibusdam geo-
metricis et geographicis, ratus eas ad astrologiam
divinantem, quam judiciariam vulgo dicimUS,
pertinere, ideo vetitam graviter· legibus Sinicis,
quod ejusmodi astrologi periculosas in imperio se-
ditiones olim convehissent. In· peculiarem capsam
diligenter obsignatam haec omnia conjicit, addita
inscriptione qua testabatur ista in Riccii sarcinis
reperta sceleris et periculi plenissima. Dederat

