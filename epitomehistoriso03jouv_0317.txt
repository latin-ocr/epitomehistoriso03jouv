HISTORIAE soCOETATis JESU. 309

Goa et Societatis collegio baptismus capitum mille.
Interfuit Indiae prorex cum frequenti procerum
comitatu, et catechumenos aliquot de sacro fonte
suscepit3 plerique ab Archiepiscopo Goano vita-
libus aquis regenerati sunt. Magnam universae
civitati voluptatem attulit Saraceni Principis felix
ab impietate Mohometana transitus ad Christianam
pietatem. Hic debitum sibi Armuziae regnum
eripi a fratre dolens, Lusitanorum fidem et po-
tentiam imploraverat. Dum ejus causa expenditur,
propositas a Patribus, qui de coelesti regno illi
comparando laborabant, rationes demisit in ani-
mum et Sebastiani nomeu in baptismo accepit.

Simillirnus et florentissimus reliquorum in
Ora Malabarica Societatis domiciliorum status
erat : non item in regno Bengalano7 ubi per-
turbata omnia et infesta. Nescio quid offensionis
regem inter et Lusitanos subortum, causam bello
dedit. Certatum terra et mari, et a Rege quidem
parum feliciter. Populus qui Regum odia induit,
Christianos in hostium habere numero, conviciis
contumeliisque Patres incessere. Pergebat nihilo-
minus P. Franciscus Feruandius consueta obire
munia. Forte incidit in altercantes cum indigenis
aliquot Lusitanis. Accurrit . ut rixam qua solebat
auctoritate componeret. Mutatos animos sensit.
Irruunt in eum conferti7 pugnis calcibusque tun-
dunt7 oculum etiam per summam immanitatem
exsculpunt: denique spoliatum vestibus conjiciunt

P. Fernan-
dius neci da-
tus in Benga-
lano regno.

