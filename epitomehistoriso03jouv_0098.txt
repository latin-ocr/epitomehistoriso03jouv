90 ΕΡΙΤΟΜΕ

peccata quisque confiteatur. Scholas quoque insti-
tuunt, erudiendae juventuti. Nec deerat Missae
quaedam imitatio, globuliqne filo inserti , et certae
preces recitandae ad rosariorum , et Breviariorum
similitudinem, Denique certa lavatione, ceremo-
niam baptismi referente, populum expiabant. Huic
persuadebant venturos brevi mortuos ipsorum
majores , et nomen Christianum ac Lusitanum de-
leturos. Ea qui facerent crederentque salvos ac
beatos fore, qui dubitarent, a feris et serpentibus
male perituros. Ita composito religionis idolo,
dimittunt in omnem partem Evangelii novi prae—
coneS, quornm furiali voce concitati barbari con-
spirant in Lusitanos, ac plurimos contrucidant,
vastant agros, trapeta, quibus conficiebatur sac-
charum, evertunt, incendunt domos , ubique
flammis et ferro saeviunt. Patrum in communi
periculo cura et labor erat, delinire amentes , et
frenos coeco furori, quacumque via fas, injicere.
Plus profecit Praetoris Lusitani justa severitas , qui
seditionis auctorem praecipuum merito affecit sup-
plicio, Hinc terror improborum, hinc'fuga. Nec
nihil ad mitigandos feroces animos valuit insignis
venefici ad Fidem conversio ε qui vocata concione,
cunctos hortatus est ut abjecta inani commentitiae
religionis fabula, veram pietatem amplecterentur,

id quod sexcentis persuasit.

