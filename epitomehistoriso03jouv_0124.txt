‚Å¥ Ibid. n. 19

Visitatio
Societatis

per externum
Antistitem ,

116 EPITOME

quominus id ad Superiorem referri possit. * Haec
onmia purpuratis Patribus huic quaestioni praepo-
sitis omnino satisfecerunt, non item P. Juliano,
qui cum pristinas movere turbas pergeret, neque
vocibus contumeliosis in Cardinales, in ipsum
summum Pontificem abstineret, inclusus est, tarn-
quam parum sanae mentis, in carcerem, in eoque
paucis post mensibus vitam infelicem clausit.
Quod Julianus velut aperto Marte molieba-
tur, id alii quidam e nostris rerum novarum cu-
pidi, per cuniculos efficere conati sunt , et statum
Societatis immutare per speciosum nomen refor-
mationis. Philippo regi Catholico persuasere,
multa esse in Societate quae tolli, emendari, re-
stitui oporteret. Inde natas, quae illam in Hispania
vexabant, turbas. Id porro non posse fieri com-
modiUS, quam si praecipuae auctoritatis Antistes A
lustraret ejus domicilia, et cognitis singulorum
moribus et querelis, omnia pro imperio arbitrio-
que componeret. Huic negotio Rex Hieronymum
Manricium Carthaginensem Episcopum destinavit,
annuente Summo Pontifice, probantibus Cardinali
Quiroga, ceterisque sacris Quaesitoribus. Ut vero
id mitius acciperetur, imposita Manrieio provincia
palam erat inspiciendi religiosas omnes familias ,
quamvis ea machina in Societatem unice compa-
rata esset, ut ipse Mauricius non obscure signifi-
cabat. Ingemuere Socii amantes disciplinae veteris
et Instituti nostri ab Orbe Christiano , a Triden-

