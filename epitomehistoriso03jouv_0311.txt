Hisâ€˜romffi soc1ETAT1s Jsssu. 303

populata lues, materiam illustrem aeque ac diffi-
cilem illius patientiae et charitati dedit. Hoc facto
periculo, decursoque tirocinio , cum per aetatem
ac virtutem maturus operi Evangelico videretur,
impositus est Hispanae classi, ad ferendam catho-
licis Anglis opem instructae. Hispani milites in
Hiberniam expositi, arcem Dombugensem occu-
paverant, cum ad eam obsidendam repente hos-
tium religionis acies concurrit. Par obsidioni
tolerendae locus non erat, neque a natura, neque
ab arte satis munitus. Pacisci placuit honestis
conditionibus. Ad transigendum cum Anglis de-
ligitur Ocolinus. Arce dedita, hostes parcunt
praesidio , et oppidanis, OcolinO, quem tutum et
incolumem praestare jus gentium, et pacta fides
debebat, injiciunt vincula, et ovantes velut opi-
mam praedam ac destinatam impio furori victi-
mam abducunt. Post aliquot menses in custodia
traductos, Corcagiae producitur ad tribunal Pro-
regis, ac paucis interrogatur : nam in religiosa
ejus veste crimen ipsius abunde legebatur, eaque
indutus consulto prodierat, ne quid alieni criminis
dolus vel improbitas adversariorum sibi affingeret.
Fatentem ultrO, seque catholicum et religiosum
Societatis praedicantem, urget Prorex, et nunc
pollicitationibus, nunc minis ac terroribus sup-
pliciorum quatit. Ubi nec promissa succedere,
nec minas videt, repetito cruciatu labefactare
pectus invictum , at frustra, tentat. Quamobrem

